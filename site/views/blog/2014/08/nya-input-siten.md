@Master['_layout/blogpost']

@Tags
Author : Dan Lofquist
Date: 2014-08-20
Title: Nya Input siten
Tags: Blog, Html, Web, NancyFx, Markdown
@EndTags

@Section['Content']

Som en fortsättning på kursen Responsive Web Design så kommer nu Inputs hemsida att byta skepnad så sakteliga. Förutom att den skall vara responsiv så finns det även krav på att den ska vara lätt att underhålla och alla ska kunna bidra med både innehåll och kod.

Här finns det utmaningar för alla kategorier konsulter på Input att kavla upp ärmarna och bli lite smutsiga.

### För alla ###
För att alla ska kunna bidra så kommer siten att versionshanteras. Det kommer att hanteras av Git. Dom som inte är känner till eller kan lite om Git så är detta ett ypperligt tillfälle att lära sig mer om Git.

Fördelen med Git är att det är vida spritt, finns för alla plattformar och är gratis att använda. Input Siten hoppas jag kommer att ligga publikt på GutHub, men för tillfället ligger den på min privata Git på BitBucket. Vi har ju inget att dölja och att det ligger publikt är bara positivt. Givetvis förbehåller vi oss rätten att bestämma vilka ändringar som görs.

[Prova på Git](http://try.github.io)
[Bra Git bok](http://git-scm.com/book)

Den nya siten kommer inte att använda ett CMS, det finns egentligen ingen anledning. Det skapar oftast en onödig komplexitet och man tvingas in i en struktur som bestäms av ett en CMS leverantör. Det ger oss friheten att siten kan förändras och underhållas på ett mycket enklare sätt.

Innehållet som t.ex det här blogginlägget skrivs i Markdown. Markdown är ett text till HTML format som är enkelt att skriva och enkelt att läsa utan att behöva veta syntax för HTML.

[Markdown dokumentation](http://daringfireball.net/projects/markdown/)

Det enda verktyg du behöver för markdown är en textredigerare såsom Notepad, Vi, Sublime eller liknande. För det här blogginlägget har jag använt VI och kommandotolken i Mac för göra commit till servern.
Den stora fördelen med kombinationen Git+Markdown är att du kan välja vilket verktyg du känner dig mest bekväm med och det finns en hel uppsjö av verktyg för alla miljöer. Du kan inte gömma dig längre.


@EndSection