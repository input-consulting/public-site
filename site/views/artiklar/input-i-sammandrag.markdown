@Master['_layout/artikel']

@Tags
Author : Dan Lofquist
Date: 2014-08-01
Title: Input i sammandrag
Tags: Sammandrag
@EndTags

@Section['Content']

1997 startades Input Consulting som en motvikt till den tidens upphaussade inter- netföretag. Bobo Montgomerie och de sju andra medgrundarna såg att kunderna efterlyste IT-konsulter med lång erfarenhet, verksamhetskunnande och hög teknisk kompetens, med målet att effektivisera sina befintliga IT-system.

Input Consultings grundare ville skapa ett bolag med erfarna konsulter som snabbt kunde sätta sig in i och vidareutveckla kundernas verksamhet med innovativa IT-lösningar. Konsulter som hade förmågan att ut- veckla stabila lösningar som ledde till verksamhetsnytta från första dagen. Inte bara en förhoppning om nytta som många av dåtidens IT-konsultbolag utlovade. Input Consulting skulle erbjuda kvalificerade konsulttjänster inom IT-arkitektur, metodik, projektledning samt utveckling och integration av affärskritiska system.
Stabil tillväxt med god lönsamhet
Grundarna fick rätt. Många av bubbelföretagen försvann kring millennieskiftet då luftslotten blev synliga. Input Consulting växte sig istället stark och gick från tio till ett 50-tal konsulter de första åtta åren. Tjänste och kompetensinriktningen har till stor del varit oför- ändrad sedan 1997. På senare år har managementtjänster, med inriktning mot affärsutveckling med hjälp av IT samt stöd och kvalitetssäkring vid stora IT-upphandlingar, tillkommit. Den närmaste tiden kompletteras tjänsteportföljen med områden som test och kvalitetssäkring samt applikationsförvaltning, i strävan att ge kunderna ett heltäckande utbud av IT- tjänster.

###Input Consulting har haft en stabil och kontrollerad tillväxt med god lönsamhet ända sedan starten.###
Målet har i alla år varit att växa med mellan fem till tio procent årligen och att bara rekrytera konsulter med spetskompetens och minst tio års erfarenhet. Detta för att hålla kvalitet och kompetens på en mycket hög nivå i hela företaget.
Med undantag för några års ägandeskap av konsultföretaget Explizit, under första halvan av 2000-talet, har Input Consulting vuxit helt organiskt. Det är ett av skälen till den starka och välmående företagskulturen. Organisationen är platt, åttio procent av medarbetarna är delägare och få slutar. Personalomsättningen har i snitt pendlat kring låga 2-3 procent.
Kunderna består år efter år
Småskaligheten är en annan viktig egenskap hos Input Consulting som uppskattas av kunder och får dem att stanna under många år. Flera har varit med ända sedan 1997. Input Consulting strävar efter att ha nära, öppna och långsiktiga samarbeten med alla sina kunder.

###Det ska vara hög kvalitet i allt som görs. Därför arbetar företaget med högst ett tjugotal kunder under ett år.###

Detta för att alltid kunna erbjuda varje kund specialist- kompetens samt hög tillgänglighet, leveranskapacitet och effektivitet.
Litenheten bidrar också till att medarbetarna trivs så bra och att Input Consulting kan odla nära och långsiktiga kundrelationer. Men företaget är både litet och stort på samma gång. Ur leveranssynpunkt har Input Consulting mycket stor kapacitet och kan, genom strategiska partnersamarbeten, åta sig omfattande helhetsprojekt som sträcker sig över flera år.
Input Consulting har alltid fokuserat på kunder inom bank och försäkring samt transport och logistik. Under de första åren stod telekomsektorn för en stor del av uppdragen, men i spåren på finanskrisen vid millennieskiftet minskade telekombolagens konsultbehov kraftigt. För Input Consultings del ledde det till en stor satsning på den offentliga sektorn, vilket blev en framgång. Under första året tecknades flera strategiska ramavtal och affärsområdet Public utgör idag en betydande del av verksamheten.
Kompetens vässad för framtiden
Input Consulting växer utan brådska men har mycket snabb kompetenstillväxt. Cirka fem procent av företa- gets intäkter återinvesteras direkt i kompetensutveckling. Varje konsult förväntas lägga minst hundra timmar årligen på egen utbildning och kompetens- höjande åtgärder. Till detta kommer det dagliga kunskaps- och erfarenhetsutbytet som sker mellan konsulterna. Det skapar en gränslös kompetensöverföring och korsbefruktning mellan olika projekt, verksamheter och branscher som i slutänden stärker kundernas lösningar.

@EndSection