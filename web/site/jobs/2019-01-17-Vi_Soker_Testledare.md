---
layout: _layout/jobs-article
date: 2019-01-17
title: Vi söker testledare
ingress: Bli en Inputtare! Input befinner sig i en spännande fas och vi behöver förstärkning i vår organisation. Vi söker nu en driven och engagerad Testledare med ett genuint intresse för teknologi, kundernas affär och kvalitet. Du arbetar för att skapa förtroende i dina uppdrag och har ett stort driv att hjälpa kunden i den aktuella uppgiften. Du arbetar tillsammans med oss för att fortsätta bygga det bästa IT-konsultbolaget i Sverige.
---

### Vem söker vi?

Du letar efter känslan av att vara egen, att känna dig fri hur du disponerar din tid mellan arbete och fritid. Fri att kunna styra över din egen lön, att själv styra över din pension, samt fri att välja förmåner. Samtidigt är du en lagspelare som vill ha människor runt dig. Kollegor som stöttar dig i din kompetensutveckling och ett grymt vasst sälj.

### Du vill ha friheten som det innebär att vara egen, men tryggheten som en anställning ger dig. Då är vi rätt för varandra!

### Kompetens:

Vi tror att du har flera års erfarenhet av att jobba som testledare och vana av nära samarbete med mjukvaruutvecklare och testare för att säkerställa att testning, verifiering och validering av programvaran uppfyller förväntningar och kvalité.
Du har en stor teknisk förståelse och förmågan att se helheten av vad det är verksamheten vill uppnå och hur detta omsätts i en systemlösning.
Du är strukturerad och har ordning på saker, inte bara i huvudet. Du har en styrka i planering och prioritering.
Vidare är du en ödmjuk person, social och mycket duktig på att leda, inspirera och motivera människor.
Du är trygg i dig själv och är prestigelös.
Du finner en stor tillfredsställelse i att tillsammans arbeta för att nå uppsatta mål.

Vi tror att du idag:

- Arbetar med testledning och har gjort det i minst 3 år
- Skriver testplaner och testrapporter
- Arbetar nära agila utvecklingsteam
- Jobbar aktivt med förbättringar och utveckling av testmetoder och modeller
- Är ISTQB certifierad, dock ej krav
- Är Flytande i Svenska och Engelska

### Om Input

Input Consulting är ett stockholmsbaserat IT-konsultbolag som levererar specialistkompetens inom samtliga roller i och kring IT-relaterade projekt. Input är ett helt och hållet personalägt företag som genomsyras av stor sammanhållning, glädje, värme och engagemang. Än viktigare är betydelsen av att bli uppskattad för det man gör är betydelsen av att bli uppskattad för den man ÄR. På Input förespråkas mångfald och jämställdhet och vår uppfattning är att det är detta som gör oss till det varma, dynamiska företag vi är.

2017 var Input med och tävlade i Great Place To Work och gick direkt in på listan som en av Sveriges Bästa Arbetsplatser (Små arbetsplatser). Inom området Kamratskap hade Input en rate på 97% och under ”Allting sammantaget skulle jag säga att Input är en utmärkt arbetsplats” hade man full pott.

Som Inputtare är det viktigt att man trivs. Vi jobbar mycket med personlig utveckling och satsar hårt på kompetensutveckling. Vi har mycket bra förmåner och är ett härligt gäng som gillar sociala aktiviteter.

Om du känner att det här är något du är nyfiken på, eller väldigt gärna vill göra, så vore det jättekul om vi kunde träffas!

Maila din profil till Hendrik Ellert: fornamn.efternamn@input-consulting.se
