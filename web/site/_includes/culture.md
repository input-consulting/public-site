---
id : culture
title: Kultur
tags: culture
---

### KULTUR OCH VÄRDERINGAR

Hur beskriver man en kultur i ord?

Enligt oss är en arbetsplatskultur något man lever.

Du får helt enkelt komma hit och känna efter själv!

Om man trots allt skulle göra ett försök att koka ned vår kultur i några futtiga ord som visar på något som tydligt känns i hela företaget så är det Gemenskap, Kompetens och Engagemang.

### Gemenskap
På Input har vi en fantastisk sammanhållning och gemenskap. Vi är inte kollegor med varandra utan nära vänner. Många brukar beskriva Input som sin andra familj. Gemenskapen bottnar i att det finns en genuin värme och omtanke för varandra som gör att man känner sig både trygg och uppskattad. På Input känner alla att dom kan vara sig själva och att allas åsikter är lika mycket värda.

### Kompetens
En av de enskilt största konkurrensfördelarna för Input är konsulternas kompetens. Våra konsulters praktiska förmågor tillsammans med vår sociala kompetens är vår största tillgång. Kunder anlitar oss för att vi kan leverera tjänster med mycket hög kvalitet. Den höga kvaliteten kommer från att vi förstår kundernas problem och med hjälp av vår specialistkunskap och erfarenhet kan bygga de bästa lösningarna. Vårt komptensprogram Input Akademien borgar för att våra konsulter hela tiden håller sig i framkant vad gäller teknik, metodik och annat som krävs för att kunna leverera bästa möjliga resultat hos våra kunder. 

### Engagemang
Vår vision är att bygga eller fortsätta vara det bästa IT-konsultbolaget i Stockholm. Vi arbetar aktivt med att nå vår vision genom att arbeta ”inifrån och ut”, dvs. att via vår företagskultur behålla och locka till oss de bästa konsulterna på marknaden. Engagemang föds av inspiration, vilket är ett sinnestillstånd där du känner att allt är möjligt. Det är när vi, alla medarbetare tillsammans, känner att vi är i detta tillstånd som vi har bäst möjligheter att nå vår vision. 

Input är ett helt och hållet personalägt företag där alla arbetar väldigt nära tillsammans. Det finns en transparens i allt som beslutas och utförs i bolaget. Det är livsviktigt att alla medarbetare känner sig delaktiga i det som sker i företaget, men också att man får all information så att man känner sig inspirerad att fortsätta bidra med sitt engagemang gällande Inputs uppdrag, syfte och mål, dvs. både om vart Input är på väg såväl som i det dagliga arbetet.

![image alt](/img/Culture.png)


